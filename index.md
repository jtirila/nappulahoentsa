(Päivitety 2.1.2021)

Tulossa pallopelejä noin 2009-2013 syntyneille lapsille, kunhan koronarajoitukset hellittävät. Tarkempi ikähaarukka ja muutkin detaljit selviävät tuonnempana. Sijainti: Koskela/Toppila/Tuira/Linnanmaa/Rajakylä, Oulu.

## Toiminnan periaatteet
- Monilajisuus: ainakin jalkapallo/futsal, salibandy, pipolätkä
  - Mahdollisesti muitakin osallistujien toiveiden mukaan
- Ajankäytöllisesti rentoa: aloitetaan kokoontumalla noin kerran viikossa, ja tätä kasvatetaan hyvin maltillisesti. Ei minkäänlaista velvoitetta osallistua useammin kuin itse toivoo. Silloin tällöin pidetään ryhmänäkin taukoa.
- Kantava ajatus: niin kivaa ja rentoa, että mahdollisimman moni pysyisi mahdollisimman pitkään mukana
- Pelkästään pelejä ja pelinomaisia leikkejä. Ei muunlaisia harjoituksia (paitsi jos osallistujat toivovat)
- Asianmukaiset ja oikean kokoiset välineet
- Hyvä tiedotus, yhtenäiset peliasut, vakuutukset kunnossa (peliasut ja vakuutukset vapaaehtoisia, mutta tarjolla halukkaille)
- Puhtaasti harrastetoimintaa, ei kilpailullisia tavoitteita. Ei tarkoita, ettei mihinkään harrastepeleihin / ystävyysotteluihin voitaisi osallistua, vaan että tämä kaikki tehdään lasten ehdoilla ja toiveesta
- Toiminnan ohjaaminen pohjaa löyhästi ekologisen dynamiikan / epälineaarisen pedagogiikan periaatteisiin (käytännössä tiivistettynä tarkoittaa, että opitaan taitoja pelinomaisen toiminnan kautta, ja annetaan lasten itsensä yrittää, erehtyä ja oivaltaa)


## Yhteydenotot

Voit lähettää toimintaan liittyen tiedusteluja [yhteydenottokaavakkeella](https://forms.gle/AeVpAjZiP6UYw5vh8).